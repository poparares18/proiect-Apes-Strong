# proiect-Apes-Strong

## Introducere

Principala problema pe care o abordeaza produsul nostru este nevoia unei mai bune organizari a notitelor si a lectiilor in mediul online. In ultimul an, toate formele de invatamant au fost mutate in mediul online ceea ce a dus la o serie noua de provocari in legatura cu pastrarea notitelor.

Se observa o trecere totala de la modul clasic de luare a notitelor, caiet si pix, la un nou mod virtual de stocare a acestora. Atat studentii cat si profesorii se folosesc de diverse documente precum Microsoft Word sau Powerpoint pentru a-si desfasura activitatea, insa acest mod duce la nasterea unor probleme precum amestecarea informatiei sau pierderea acesteia. Din aceste motive, aplicatia noastra vine la indemana studentilor si profesorilor din cadrul Academiei de Studii Economice Bucuresti, punand la dispozitie metode usoare si accesibile de stocare si organizare a informatiilor.

Pentru folosirea site-ului web, un utilizator va trebui sa se autentifice prin intermediul mailului institutional. Odata intrat pe site, utilizatorul va putea sa isi creeze directoare distincte pentru fiecare materie in care este posibila stocarea notitelor personale. Aceste notite pot fi organizate dupa data, pot fi editate, sterse si partajate cu alti utilizatori. O alta functionalitate a site-ului se refera la existenta unui director comun al grupei sau al seriei in care fiecare utilizator sa poata distribui notitele proprii care pot fi accesate de toata lumea prin intermediul unei invitatii.

Produsul final va avea o interfata simpla si accesibila oricui, pentru a facilita rapiditatea procesului de salvare si organizare de notite. Astfel acesta deosebindu-se de site-uri existente precum: StuDocu, Evernote, Simplenote, NimbleNotes ce necesita o perioada indelungata pentru lucrul cu acestea.
